#Симулация на екосистема

##Описание
Целта на този проект е да се направи много груба симулация на екосистема. Основните елементи на тази екосистема са: животните, метеорологичните условия и околната среда. Екосистемата ни ще се разполага на координатна система Oxy с целочислени координати, където:  -2^31≤x≤2^31-1 и  -2^31≤y≤2^31-1. Симулацията ще се извършва на „ходове“ като един ход завършва, когато всеки един от компонентите на елементите на системата извърши действията си.

##Околна среда
Към околната среда се приспадат водните площи, сушата, и растенията. Растенията биват тревни площи –заемащи едно квадратче и водорасли - отново заемащи едно квадратче. Водораслите могат да се намират само във водата, а тревните площи - само на сушата. Водораслите и тревните площи имат и „капацитет“ – колко от тях могат да изядат животните преди съответната площ да изчезне. Водните площи са правоъгълници зададени с горния си ляв и долния си десен ъгъл. Всичко, което не е отбелязано като водна площ приемаме, че е суша.
##Метеорологични условия
Метеорологичните условия определят къде ще вали и къде ще пече слънце. В началото на всеки ход на случаен принцип ще се избира брой територии, където ще вали дъжд. Всяка от тези територии ще се задава с правоъгълник по описания досега начин. Ако завали над тревна площ капацитетът им се пълни на максимум, ако завали над водорасли капацитетът се сваля наполовина от текущия. Където не вали приемаме, че пече слънце.

##Животни
Всички животни се движат, хранят и размножават, имат си вид, пол, възраст, възраст, на която умират, „жизнени точки“, разстояние, на което може да се придвижи (stamina) - цяло положително число,  количесто храна, което поглъща за едно ядене и местонахождение. Възрастта, на която умира животното и полът се избират на случаен принцип, когато животното се ражда, възрастта е цяло положително число, не по-голямо от 100. Животните биват сухоземни и водни. Ако в края на ход сухоземно животно се намира във вода губи една жизнена точка, ако водно животно се намира на сушата също губи 1 жизнена точка. Освен местообитанието, характеристика на животните е и с какво се хранят. По това се разделят на два типа - хищници и тревопасни. Ходовете, животните изпълняват в следния ред: първо са сухоземните от тях първи са тревопасните след тях хищниците, след това са водните от тях първи са тревопасните, след тях хищниците. На всеки ход изминава една година от живота на съответното животно, естествено, ако възрастта му стане по – голяма или равна на годините, които са му отредени, то умира.
##Движение
Хищниците винаги се движат към най-бизкото до тях тревопасно животно, тревопасните винаги се движат към най-близката тревна площ. Животните могат да се придвижват от квадратче до друго, само ако имат обща стена, и не могат да се придвижват повече квадратчета отколкото е записано в stamina.
##Хранене
Ако хищник и тревопасно животно попаднат на едно поле, хищникът винаги отнема от жизнените точки на тревопасното толкова, колкото е количеството храна, което хищникът може да погълне. Ако на хищника са му липсвали жизнени точки, възстановява толкова, колкото е изяло. Ако два хищника се засекат на едно поле, си отнемат от жизнените точки по ½ от количеството, което могат да изядат. Ако тревопасно животно стъпи на тревна площ, яде от нея само ако му липсват жизнени точки, и отнема от капацитета на тревната площ толкова, колкото е изяло (това е точно толкова, колкото да си запълни жизнените точки, но не повече от количеството, което може да изяде). Ако някое животно изгуби всичките си жизнени точки, то умира. 
Размножаване
Ако две животни от един и същи вид и различен пол се окажат на едно поле, то те се разможават. На случаен принцип се избира колко деца да имат, както и показателите за всяко едно дете по отделно,  а именно: пол, дълголетие, жизнени точки, количество храна, което могат да погълнат, и разстояние, което могат да изминат за един ход. Другите показатели (местообитание, тип хранене, вид) си остават като на родителите.

##Вход
Първоначално елементите на екосистемата ще се прочитат от тектов файл организиран по следния начин.
###Size: M N
M и N са цели числа означаващи броя на редовете и броя на колоните на полето.

###Turns: N
N е цяло число означаващо колко хода ще протекат, за текущата симулация.

###Water area: N
N e цяло положително число. На следващите N реда са изброени съответните водни площи: четири числа от тип int разделени със запетая, без интервали. Сътветно горният ляв и долният десен ъгъл на площта. Ако на някой ред са зададени некоректно, да се хвърли exception от тип WaterTerrainInput, където е описано каква е грешката.

###Grass: N
N e цяло положително число. На следващите N реда са изброени тревните  площи: пет числа от тип int разделени със запетая, без интервали. Съответнo координатите на горния ляв ъгъл, долния десен ъгъл и „капацитет“, който не може да бъде отрицателен. Ако на някой ред са зададени некоректно или координатите не са изцяло на сушата, да се хвърли exception от тип GrassTerrainInput, където е описано каква е грешката.


###Algae: N
N e цяло положително число. На следващите N реда са изброени тревните  площи: пет числа от тип int разделени със запетая, без интервали. Съответно координатите на горния ляв ъгъл, долния десен ъгъл и „капацитет“, който не може да бъде отрицателен. Ако на някой ред са зададени некоректно или координатите не са изцяло във водата, да се хвърли exception от тип AlgaeTerrainInput, където е описано каква е грешката.

###Animals: N
N e цяло положително число. На следващите N реда са изброени животните по следния начин: местообитание, вид хранене, вид, пол (от тип char, m за мъжки, f за женски), години, максимална продължителност на живота, максимални полета, които може да измине за един ход, жизнени точки, количество храна, което може да погълне и ако животното е земноводно количество дни, които може да издържи на сушата.


