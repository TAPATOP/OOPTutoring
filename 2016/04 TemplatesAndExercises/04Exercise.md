#Temlates (шаблони). Упражнение на материала дотук.

##Задачи
### Задача 1
Да се имплементира клас String, който притежава основните свойства на низовете, а именно:

1. Можем да конкатенираме низове и като резултат да получим нов, чрез оператор +. Това трябва да работи и за char[].
2. Можем да "залепим" един низ към друг чрез +=. Това трябва да работи и за char[]
3. Можем да достъпваме елементите на низ чрез оператор []
4. Можем да вземем дължината на низ, чрез член функция size()
5. Можем да вземем елементите между i и j, включително, чрез член функция substr
6. Можем да приравняваме два стринга, чрез оператор =
7. Можем да въвеждаме стринг чрез оператор >>
8. Можем да извеждаме стринг чрез оператор <<
9. Можем да проверяваме дали два стринга са еквивалентни чрез == и да ли са различни чрез !=
10. Можем да видим дали един стринг е лексикографски по-голям|малък|голям или равен|малък или равен съответно чрез > < >= <=
11. Можем да създадем нов низ от char [] (чрез конструкура)

\* По принцип стринговете поддържат още много функции, но едно упражнение няма да ни стигне, за да ги имплементираме всичките. Който желае може да посети http://en.cppreference.com/w/cpp/string/basic_string и да види всички функции.

\*\*  За целите на упражнението няма да използваме никакви вградени функции. В реална среда това, обаче е безумно!!!

### Задача 2
Да се имплементира generic динамичен масив (vector), който поддържа следната функционалност:

1. push_back поставя елемент най-отзад в масива
2. remove(int index) премахва елемента на позиция index
3. Достъп до елементите чрез оператора []
4. size() - връща броя на елементите на масива
5. Един Vector присвояваме на друг чрез оператора =
6. insert(int index, T el) - вмъква елемент на позиция index. Пример нека масива е 1 2 3 insert(1, 10) -> 1 10 2 3.

Пояснения:
Динамичният масив представлява динамично алокирант масив от тип Т (Т е typename). В нашия случай ще го създаваме без параметри тогава той ще има някаква фиксирана дължина (примерно 1024). Когато добавяме елементи в него свободните места намаляват и евентуално стават 0. Ако няма свободни места и някой се опита да добави елемент трябва да копираме текущото състояние на масива да го зачистим, да го иницализираме с двойно по-голям размер, да копираме старото състояние и да изършим операцията по добавяне на елемент.

\* Всичката функционалност на std::vector може да откриете на този адрес http://en.cppreference.com/w/cpp/container/vector

### Задача 3
Да се изгради опростен обектен модел на следната система, като използвате дефинираните от вас класове от предните задачи.
Дадена е книжарница, в която се предлагат книги (книгите могат да присъстват повече от веднъж в списъка с предлаганите). Всяка книга си има автор, година на издаване, име и цена. Имаме и потребители всеки си има име и сума пари които притежава. Потребителите могат да закупуват книги ако имат достатъчно пари и книгата я има в книжарницата. Когато потребител купи книга една бройка от нея се премахва от книжарницата.
